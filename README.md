<p align="center">
    <h1 align="center">Matematik for Softwareingeniører - 2025</h1>
    <p align="center">Kursusside for <a href="https://www.via.dk/TMH/Courses/matematik-for-softwareingenioerer-ts?education=sw">MSE1</a> på VIA</p>
</p>

<p align="center">
  <a href="https://rbrooksdk.github.io/MSE1_DK_25">
    <video class="video-light custom-video" width="700" autoplay loop muted src="figures/introvid2.mp4"></video>
    <video class="video-dark custom-video" width="700" autoplay loop muted src="figures/introvid.mp4"></video>
  </a>
</p>

## <i class="fas fa-circle-info" style="color:#6CA2C6"></i> Kursusinformation

Dette kursus giver en grundlæggende introduktion til de områder af matematik, der er mest relevante for softwareingeniører. Kurset kan tages online, dog er den skriftlige eksamen i januar på Campus Horsens.

* **Kursusansvarlig:** [Richard Brooks](https://rbrooksdk.github.io), <rib@via.dk>
* **Omfang:** 5 ECTS (European Credit Transfer System), svarende til 130 arbejdstimer
* **Niveau:** Bachelor
* **Bedømmelsesform:** 4-timers skriftlig eksamen med fysisk fremmøde i henhold til 7-trinsskalaen (se eksamensbeskrivelse i menuen)

## <i class="fas fa-solid fa-list-check" style="color:#6CA2C6"></i> Forudsætninger

Matematik svarende til A-niveau fra gymnasiet forudsættes. Hvis det er flere år siden, du har arbejdet med matematik, anbefaler vi, at du deltager i vores screeningsforløb. Det er typisk de grundlæggende emner, der volder problemer, og derfor bør du sikre dig, at du har styr på netop disse.

## <i class="fas fa-vector-square" style="color:#6CA2C6"></i> Undervisning og kursusstruktur

Kurset starter i uge 36 og slutter 13 uger efter, hvor der dog ikke undervises i uge 42. Vi definerer en session som bestående af fire aktiviteter:

  1. **M1: Asynkron** forberedelse, der består af videoer, tutorials og læsning af kapitler fra bogen.
  2. **M2: Synkron** praktisk anvendelse af teorien og gennemgang af eksempler online.
  3. **M3: Asynkron** opgaveregning (fx i selvvalgte grupper).
  4. **M4: Synkron** opgaveløsning og opsamling på de opgaver, der er lavet i (3).

Dette gentages fra (1) ved starten af næste session.

Der er ingen obligatoriske afleveringer. Hver af de fire aktiviteter forventes at tage 2 timer, hvilket giver i alt 8 timer pr. uge. Det er vigtigt at deltage aktivt i alle aktiviteter for at få det optimale udbytte af kurset.

## <i class="fas fa-wave-square" style="color:#6CA2C6"></i> Kursusindhold og læringsmål

Kurset fokuserer på anvendelsen af matematiske begreber og metoder i softwareudvikling og datalogi:


- **Aritmetik**: Grundlæggende aritmetiske operationer og deres anvendelse.
- **Funktioner**: Forståelse af funktioner, inkl. domæne, værdimængde og grafisk repræsentation.
- **Mængdelære**: Introduktion til mængder, inkl. union, snit og komplement samt de Morgan's love.
- **Kombinatorik:** Grundlæggende principper for tælling, inkl. permutationer og kombinationer.
- **Sandsynlighed**: Grundlæggende sandsynlighedsteori, inkl. betinget sandsynlighed og uafhængighed.
- **Statistik**: Introduktion til statistiske begreber, inkl. middelværdi, median, varians og standardafvigelse.
- **Lineær algebra**: Grundlæggende begreber i lineær algebra, inkl. vektorer, matricer og determinantberegning.
- **Differentialregning**: Grundlæggende begreber i differentialregning, inkl. grænseværdier, kontinuitet og differentiabilitet samt gradient og hældning.

## <i class="fas fa-book-open" style="color:#6CA2C6"></i> Materialer

**Lærebog:** Kurset er baseret på bogen "Mathematics for Software Engineering" af Richard Brooks. Bogen er tilgængelig som e-bog og kan findes i Ressource-fanen øverst.

**Videomateriale:** Der er tilknyttet videoer til hvert session, som kan findes øverst under Sessioner.

**Tutorials og opgaver:** Er tilgængelige til hver session og kan findes øverst under "Sessioner".

**Andre online ressourcer:** Jeg har linket til en del online materiale, som kan findes i Ressource-fanen øverst. Disse er ikke obligatoriske.

**Software til kurset:** Sørg for at installere en fungerende version af Jupyter Notebook og Python version 3.7 eller nyere. Du kan frit vælge, hvilket IDE du vil arbejde i, så længe det kan håndtere Jupyter Notebooks. Installation af VS Code med Jupyter Notebook-udvidelsen er et populært valg. Du kan også med fordel anskaffe dig en lommeregner, da det kan være en fordel at have en til eksamen.

---

Wiseflow-koden til alle flows, der bruges under kurset, er altid 0000. Dette er dog ikke koden til selve eksamen i januar.

---

## <i class="fa fa-history" style="color:#6CA2C6"></i> Historiske noter

Matematik for Softwareingeniører blev første gang udbudt i 2017 og undervises 1 gang om året. Kursusansvarlig er [Richard Brooks (RIB)](https://rbrooksdk.github.io).

<center>
  <h3 align="center">Karakterfordeling 2024 (kun ordinær eksamen)</h3>
    <table>
      <thead>
        <tr>
          <th style="text-align:center;">Karakter</th>
          <th style="text-align:center;">Antal</th>
        </tr>
      </thead>
      <tbody>
        <tr><td style="text-align:center;">12</td><td style="text-align:center;">10</td></tr>
        <tr><td style="text-align:center;">10</td><td style="text-align:center;">13</td></tr>
        <tr><td style="text-align:center;">7</td><td style="text-align:center;">25</td></tr>
        <tr><td style="text-align:center;">4</td><td style="text-align:center;">15</td></tr>
        <tr><td style="text-align:center;">02</td><td style="text-align:center;">12</td></tr>
        <tr><td style="text-align:center;">00</td><td style="text-align:center;">18</td></tr>
        <tr><td style="text-align:center;">-3</td><td style="text-align:center;">1</td></tr>
      </tbody>
    </table>
</center>
